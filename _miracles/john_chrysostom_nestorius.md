---
title: John Chrysostom
pemm: 263
clavis: 3688
people: [John Chrysostom (archbishop), Nestorius (heresiarch)]
---
ተአምሪሃ፡ ለእግዝእትነ፡ ቅድስት፡ ድንግል፡ በ፪ማርያም፡ ወላዲተ፡ አምላክ፨ ጸሎታ፡ ወበረከታ፡ ወምሕረተ፡ ፍቁር፡ ወልዳ፡ የሀሉ፡ ምስሌነ፡ ለዓለመ፡ ዓለም፡ አሜን፨

ወነገሩሰ፡ ዘከመ፡ ሰመየቶ፡ እግዝእትነ፡ ማርያም፡ ለዮሐንስ፡ እምቅድመ፡ ይ?ሰየም፡ ሊቀ፡ ጳጳሳት፡ እንዘ፡ ትብል፡ አፈ፡ ወርቅ፡ አመ፡ ሰዓመ፡ ኃፍረታ፡ ለብእሲት፡ በእንተ፡ ዕበያ፡ ወክብራ፡ ለእግዝእትነ፡ ቅድስት፡ ድንግል፡ በ፪፡ ማርያም፡ ወላዲተ፡ አምላክ፡

በአሐቲ፡ ዕለት፡ እመዋዕል፡ ኮነ፡ ጉባኤ፡ ለመሃይምናን፡ ከመ፡ ይንሥኡ፡ ቍርባነ፡ በዕለት፡ ብፅዕት፨ ወመጽአት፡ አሐቲ፡ ብእሲት፡ ዘኢነጽሐት፡ እምደመ፡ ትክቶሃ፡ በአፍቅሮተ፡ ቤተ፡ ክርስቲያን፡ ከመ፡ ትንሣእ፡ ወትትመጠ፡ ቍርባነ፨ ወርእይዋ፡ ሕዝብ፡ ከመ፡ ተግህሣ፡ ጽላሎተ፡ መንፈስ፡ ቅዱስ፨ ወአስተርአየ፡ ላዕሌሃ፡ ምዕዛረ፡ ፀሐይ፨ ወአምጽእዋ፡ ሕዝብ፨ ወአቀምዋ፡ ቅድመ፡ ንስጥሮስ፡ ዘውእቱ፡ በትረ፡ ያርክ፨ ወይቤላ፡ ንስጥሮስ፡ ንግረኒ፡ ኦብእሲቶ፡ ምንትኑ፡ ርኵስኪ፨ ወምንተ፡ ገበርኪ፡ እስከ፡ ነፍጸ፡ ጽላሎተ፡ መንፈስ፡ ቅዱስ፡ እምኔኪ፨ ወትቤሎ፡ ይእቲ፡ ብእሲት፡ አልቦ፡ ዘገበርኩ፡ አበሳ፡ ወኢምንተኒ፨ ወባሕቱ፡ መጻእኩ፡ ዝየ፡ ምስለ፡ መሃይምናን፡ እንዘ፡ ኢይነጽሕ፡ እምደመ፡ ርኵስየ፡ በአፍቅሮተ፡ ቤተ፡ ክርስቲያን፨ ወተምስአ፡ ሊቀ፡ ጳጳሳት፨ ወአዘዘ፡ ይስቅልዋ፡ ቍልቍሊተ፡ እንዘ፡ ክሡት፡ ዕርቃነ፡ ሥጋሃ፨ ወይቤ፡ እመሰ፡ እግዚአብሔር፡ ተወልደ፡ እማርያም፡ በዝየ፡ ሥጋ፡ እፎኬ፡ እምአተተታ፡ መንፈስ፡ ቅዱስ፡ ለዛቲ፡ ብእሲት። እመሰ፡ እግዚአብሔር፡ ተወልደ፡ እምብእሲት፡ እምተቀደሰ፡ ርኵሶን፡ ለኵሎን፡ አንስት፡ በእንቲአሃ፡ ለማርያም፡ ወአዘዘ፡ ከመ፡ ይቅረቡ፡ ኀቤሃ፡ ኵሎሙ፡ ሕዝብ፨ ወይትፍሁ፡ ምራቆሙ፡ ውስተ፡ መካነ፡ ኃፍረታ፡ እንዘ፡ ይብሉ፡ ውጉዘ፡ ለይኩን፡ ዘየአምን፡ ከመ፡ እግዚአብሔር፡ ተወልደ፡ እምብእሲት፡ በዝሥጋ፡ ለክብረ፡ ልደቱ፡ ይደሉ፡ ስብሐት፡ ወሰጊድ፨ ርሁም፡ ዘየአምን፡ ከመ፡ እግዚአብሔር፡ ተጸውረ፡ በማኅፀነ፡ ሙላድ፨ ወተሳተፎሙ፡ ለሕፃናት፡ በተሴስዮ፡ ሐሊበ፡ አጥባት፡ እም፨ ወበኵሉ፡ ሥርዓተ፡ ሐልሶን፡ ለአንስት፡ ወገብሩ፡ በከመ፡ አዘዞሙ፨

ወሀሎ፡ እሜሃ፡ ዮሐንስ፡ ፕሬዝቢጥር፡ ዘበትርጓሜሁ፡ ቀሲስ፡ ቀርበ፡ ኀቤሃ፡ ለብእሲት፡ ኵንንት፨ ወሰዐመ፡ በአፉሁ፡ ኃፍረተ፡ ሥጋሃ፡ እንዘ፡ ይብል፡ አነ፡ አአአአምን፡ ከመ፡ እግዚአብሔር፡ ተሐፅነ፡ በሐሊበ፡ ድንግልናሃ፨ ወተሳተፎኦሙ፡ ለሕፃናት፡ በሥርዓተ፡ ደቂቅ፨ ወፈጸመ፡ ኵሎ፡ ሕገ፡ ሰብእ፡ ዘእንበለ፡ ኃጢአት፡ ባሕቲታ፨ ወሀለወት፡ ሥዕለ፡ እግዝእትነ፡ ቅድስት፡ ድንግል፡ በ፪፡ ማርያም፡ ወላዲተ፡ አምላክ፡ ውስተ፡ ገጸ፡ መካን፡ ዘቤተ፡ መቅደስ፨ ወጸውዓቶ፡ እንዘ፡ ትብል፡ አፈ፡ ወርቅ፨ ወአነኒ፡ እብል፡ በእንቲአሁ። አማንኬ፡ አፈ፡ ወርቅ፡ ወአፈ፡ ዕንቍ፡ ዘኢሐፍረ፡ ስዒመ፡ አንቀጸ፡ ሥጋሃ፡ ለትክት፡ በእንተ፡ ፍቅረ፡ ልደቱ፡ ለአምላክ፡ እምድንግል፨ አማንኬ፡ አፈ፡ ጳዝዮን፡ ወአፈ፡ ባሕርይ፡ ዘያሠረግዋ፡ ለቤተ፡ ክርስቲያን፡ በድርሳናቲሁ፨ አማንኬ፡ አፈ፡ መዓር፡ ወአፈ፡ ሦከር፡ ዘያሰትዮሙ፡ ለመሃይምናን፡ በጣዕመ፡ ትምህርቱ፨ አማንኬ፡ አፈ፡ አፈው፡ ወአፈ፡ ርኄ፡ ዘያስተፌሥሖሙ፡ ለአባግዐ፡ ምሥጢር፡ በመዐዛ፡ ቃሉ፨ አማንኬ፡ አፈ፡ ሰይፍ፡ ወአፈ፡ መጥባሕት፡ ዘይመትር፡ አላውያነ፡ በሥልጣነ፡ ግዘቱ፨ ሐለየ፡ ቅድስናሃ፡ ለእግዝእትነ፡ ቅድስት፡ ድንግል፡ በ፪፡ ማርያም፡ ወላዲተ፡ አምላክ፨ ወኢሐለየ፡ ርኵሳ፡ ለትክት፡ ሐለየ፡ ሥጋዌ፡ መለኮት፨ ወኢሐለየ፡ ሐሳረ፡ ርእሱ፨

ጸሎታ፡ ወበረከታ፡ ወምሕረተ፡ ፍቁር፡ ወልዳ፡ የሀሉ፡ ምስሌነ፡ ለዓለመ፡ ዓለም፡ አሜን፨

----

A miracle of Our Lady, the holy twofold Virgin Mary, the Birth-giver of God. May her prayer and blessing and the mercy of her beloved son be with us unto ages of ages, amen.

They say that Our Lady Mary had chosen John before he was appointed archbishop, saying, "Golden mouth!"[^1] when he kissed

One day

? John the Presbyter (which means "priest")

May her prayer and blessing and the mercy of her beloved son be with us unto ages of ages, amen.

[^1]: i.e. Chrysostom
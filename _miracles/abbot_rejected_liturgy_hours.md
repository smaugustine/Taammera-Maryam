---
title: The Abbot Who Rejected the Liturgy of the Hours of Abba Giyorgis
pemm: 364
clavis: 5236
people: ["Giyorgis, Abba (hymnographer)", Adam (patriarch), Abraham (patriarch), Moses (patriarch), John (apostle), Joseph (of Arimathea), Nicodemus, Peter (apostle), Matthias (apostle), Paul (apostle), Basil of Caesarea (archbishop), Gregory (archbishop), John Chrysostom (archbishop), Stephen (martyr), George (martyr), Basilides (martyr), Theodore (martyr), Claudius (martyr), Justus (martyr), Apoli (martyr), Victor (martyr), Mercurius (martyr), Peter of Alexandria (patriarch), Paul (ascetic), Anthony (ascetic), Macarius (ascetic), Shenoute (ascetic), Paisius (ascetic), Cyrus (ascetic), Anna, Elizabeth, Salome, Mary Magdalene, Sophia (martyr), Eupraxia, Antolia, Theocleia, Barbara, Julianna, Marina, Thecla, Eve, Edna, Sarah, Rebecca, Rachel, Deborah, Judith, Esther]
---
ተአምሪሃ፡ ለእግዝእትነ፡ ቅድስት፡ ድንግል፡ በ፪ማርያም፡ ወላዲተ፡ አምላክ፨ ጸሎታ፡ ወበረከታ፡ ወምሕረተ፡ ፍቁር፡ ወልዳ፡ የሀሉ፡ ምስሌነ፡ ለዓለመ፡ ዓለም፡ አሜን፨

ጸጋ፡ ወኀይል፡ ዘመንክር፡ ወመድምም፡ ዘገብረት፡ እግዝእትነ፡ ቅድስት፡ ድንግል፡ በ፪፡ ማርያም፡ ወላዲተ፡ አምላክ፡ በላዕለ፡ አሐዱ፡ ካህን፡ ፍቁረ፡ ዚአሃ፡ ወፍቁረ፡ ወልዳ፡ እግዚእነ፡ ወመድኃኒነ፡ ኢየሱስ፡ ክርስቶስ፨

ወሀሎ፡ አሐዱ፡ መምህረ፡ ደብር፡ ዘፍጹም፡ በኵሉ፡ ምግባረ፡ ሠናይ፡ ወበሃይማኖት፨ ወባሕቱ፡ ኮነ፡ ይጸልእ፡ ወይሜንን፡ ማኅሌተ፡ አቡነ፡ ጊዮርጊስ፡ ወያስተኃቅሮሙ፡ ለእለ፡ ይትቀነዩ፡ ሰዓታተ፡ ዚአሁ፨ ወለእለ፡ ያነብቡ፡ መጻሕፍተ፡ ምድራሳቲሁ፡ ይከልኦሙ፡ ከመ፡ ኢያንብቡ፡ ወያወግዞሙ፡ በጽኑዕ፡ መሐላ፨ ወአፅርዓ፡ በውስተ፡ ኵሉ፡ መካናቲሁ፡ ከመ፡ ኢይትቀነዩ፡ ሰዓታቲሁ፡ ወከመ፡ ኢያንብቡ፡ መጻሕፍቲሁ፡ ዘተከሥተ፡ ሎቱ፡ እምኀበ፡ እግዚአብሔር፡ እሎንተ፡ መጻሕፍተ፡ ቅዱሳተ፨ ወአስማቲሆሙ፡ መጽሐፈ፡ ምሥጢር፡ ወአርጋኖነ፡ ስብሐት፨ ወዓዲ፡ መጽሐፈ፡ ሰዓታት፡ ዘሌሊት፡ ወዘመዓልት፡ ወኆኅተ፡ ብርሃን፨ ወብዙኃተ፡ ምድራሳተ፡ ዘብሉይ፡ ወዘሐዲስ፡ ዘከመ፡ አንበቦ፡ መንፈስ፡ ቅዱስ፨ ወዘንተ፡ ኵሎ፡ ከመ፡ ኢያንብቡ፡ ወኢይትቀነዩ፡ አብጠለ፡ ወአፅርዓ፡ በኵሉ፡ ስብከታቲሁ፨ ወዓዲ፡ በዕደኒ፡ ካልአ፡ ነገረ፡ የሐምዮ፡ ወይጸርፎ፡ ዘበቃለ፡ ፅዕለት፡ ዐቢይ፡ ዘኢይትከሀል፡ ለተናግሮ፨ በከመ፡ ይቤ፡ ነቢይ፨ ኢትትመክሑ፡ ወኢትንብቡ፡ ዐቢያተ፨ ወኢይፃእ፡ ዐቢይ፡ ነገር፡ እምአፉክሙ፨ እስመ፡ እግዚአብሔር፡ አምላክ፡ ማእምረ፡ አልባብ፡ ውእቱ፨ እግዚአብሔር፡ አስተዳለወ፡ መንበሮ፡ በሰማያት፨ ወኵሎ፡ ይኴንን፡ በመንግሥቱ፨ ወበዝንቱ፡ ኵሉ፡ ነገር፡ እንዘ፡ ሀለወ፡ ውእቱ፡ መምህረ፡ ደብር፨

ወአቡነሂ፡ ጊዮርጊስ፡ እንዘ፡ ይነግር፡ ወይትመኀፀን፡ ግፍዖ፡ በቅድመ፡ እግዚአብሔር፡ በሰማያት፨ ወበቅድመ፡ እግዝእትነ፡ ቅድስት፡ ድንግል፡ በ፪፡ ማርያም፡ ወላዲተ፡ አምላክ፡ ወይቤላ፡ ለእግዝእትነ፡ ርእዪኬ፡ ኦእግዝእትየ፡ በከመ፡ አእመርኪ፡ አንቲ፡ ኅቡአተ፡ ልብየ፨ ወአንቲ፡ ትጤይቂ፡ ለእመ፡ ኮነ፡ ዝንቱ፡ ኵሉ፡ አእምሮ፡ ምድራሳትየ፡ ወለብዎ፡ ቃለ፡ መጻሕፍትየ፡ በተጥባባተ፡ ሰብእ፡ ዘበቃለ፡ አስማት፡ ወበመቲረ፡ ዕፀዋት፡ ወአቍጻላት፨ ወበከመ፡ ፈተንክኒ፡ አንቲ፡ ንግሥትየ፡ እምቀዳሚ፡ እስከ፡ ደኃሪ፡ ለእመ፡ ወሰኩ፡ ካልአ፡ ፍቅርተ፡ በኀቤኪ፡ ወለእመ፡ አጥረይኩ፡ ባዕደ፡ እግዝእተ፡ ዘእንበለ፡ አንቲ፡ ቤዛዊትየ፨ ወበከመ፡ ተአምሪ፡ ወትጤይቂ፡ ኵሎ፡ ምግባራትየ፡ ፍትሒ፡ እስኩ፡ አንቲ፡ ወአስተኳንንኒ፡ ምስለ፡ ዝኩ፡ መምህረ፡ ደብር፡ ዘይፅእለኒ፡ ወይዘነጕጐኒ፡ በቅድመ፡ ደቂቁ፡ እንዘ፡ ሀለውከኒ፡ አንቲ፡ ዘታጸድቅኒ፡ ወትኴንንኒ፡ ኦንግሥትየ፨

ወበእንተ፡ ግፍዑ፡ ለአቡነ፡ ጊዮርጊስ፡ ወፅአ፡ ቃለ፡ ትእዛዝ፡ እምኀበ፡ ወልዳ፡ ኢየሱስ፡ ክርስቶስ፡ ከመ፡ ይምስጥዎ፡ ለውእቱ፡ መምህረ፡ ደብር፡ በጕጕአ፨ ወእምዝ፡ መሰጥዋ፡ ለንፍሰ፡ ውእቱ፡ መምህረ፡ ደብር፡ ግብተ፡ ዘእንበለ፡ ፃዕር፡ ወደዌ፡ ወአዕረግዋ፡ በከመ፡ ሥርዓተ፡ ዕርገቶሙ፡ ለነፍሳተ፡ ጻድቃን፡ ኅሩያን፨ ወበጊዜሃ፡ በጽሑ፡ መላእክተ፡ ብርሃን፡ ምስለ፡ ተስዓቱ፡ ሊቃናት፡ ከመ፡ ይትቀበልዋ፡ ለነፍሰ፡ ውእቱ፡ መምህር፨ ወማእከለ፡ እሙንቱ፡ ሊቃናት፡ ከዊኖ፡ ዕሩየ፡ ወሥርግወ፡ ከማሆሙ፡ መጽአ፡ ዝኩ፡ አዛል፡ አቡነ፡ ጊዮርጊስ፡ በክብር፡ ወበሞገስ፨ ወፈቀደ፡ ከመ፡ ይትአማኅ፡ ምስሌሆሙ፡ ውእቱ፡ መምህረ፡ ደብር፡ እስመ፡ ንጹሕ፡ ውእቱ፡ በምንኵስናሁ፡ ወምዑዝ፡ ቅድስናሁ፡ ወፍጹም፡ በድንግልናሁ፡ ወፍድፉድ፡ ሀድለ፡ ጻማሁ፨ ወሶበ፡ ፈቀደ፡ ወቀርበ፡ ለተአምኆቶሙ፡ አውሥእዎ፡ መንፈሳውያን፡ ሊቃውንት፡ ለውእቱ፡ መምህር፡ ወይቤልዎ፡ እስመ፡ ናሁ፡ ጊዮርጊስ፡ ይትመኀፀነከ፡ እንዘ፡ ያዜክር፡ ግፍዖ፨ ወዘንተ፡ ብሂሎሙ፡ አበይዎ፡ ተአምኆ፡ ወኀደግዎ፡ ወሖሩ፡ ኀበ፡ ሥርዓቶሙ፨

ወእምዝ፡ አዕረግዎ፡ ላዕለ፡ ኀበ፡ ይቄድሱ፡ እለ፡ ሱራፌል፡ በአውደ፡ መንበሩ፡ ለእግዚአብሔር፨ ወጊዮርጊስኒ፡ ሀሎ፡ ምስሌሆሙ፡ ድርገተ፡ እንዘ፡ ያዓጥን፨ ወሶበ፡ ቀርበ፡ ለእማኄሆሙ፡ ውእቱ፡ መምህር፡ አበይዎ፡ በእንተ፡ ግፍዑ፡ ለአቡነ፡ ጊዮርጊስ፨

ወካዕበ፡ አዕረግዎ፡ ኀበ፡ ሀለዉ፡ ይቄድሱ፡ እለ፡ ኪሩቤል፡ በገበዋተ፡ መንበር፨ ወምስሌሆሙ፡ ድርገተ፡ ረከቦ፡ ለጊዮርጊስ፡ እንዘ፡ ይጸውር፡ መንበሮ፡ ለመኰንነ፡ ጽድቅ፨ ወሶበ፡ ቀርበ፡ ለእማኄሆሙ፡ ውእቱ፡ መምህር፡ አበይዎ፡ እለ፡ ኪሩቤል፡ ወይቤልዎ፡ ናሁ፡ ይትመኀፀነከ፡ ጊዮርጊስ፡ እንዘ፡ ያዜክር፡ ግፍዖ፨

ወበዘ፡ ከመዝ፡ አምሳል፡ በጽሑ፡ ኀቤሁ፡ ከመ፡ ይትቀበልዎ፡ ለውእቱ፡ መምህረ፡ ደብር፡ ማኅበረ፡ ነቢያት፡ በበ፡ ሥርዓቶሙ፡ እምአቡነ፡ አዳም፡ እስከ፡ አብርሃም፨ ወእምአብርሃም፡ እስከ፡ ሙሴ፡ ወእሙሴ፡ እስከ፡ ዮሐንስ፡ ወእምዮሐንስ፡ እስከ፡ ዮሴፍ፡ ወኒቆዲሞስ፡ እለ፡ ገነዙ፡ ሥጋሁ፡ ለኢየሱስ፡ ክርስቶስ፨ ወምስሌሆሙ፡ ከዊኖ፡ ዕሩየ፡ በዕበይ፡ ወበሞገስ፡ አባ፡ ጊዮርጊስ፨ ወሶበ፡ ቀርበ፡ ዝኩ፡ መምህር፡ ከመ፡ ይትአምኆሙ፡ አውሥእዎ፡ እንዘ፡ ይብሉ፡ ኢትትአምኀነ፡ እስመ፡ ይትመኀፀነከ፡ ጊዮርጊስ፡ እንዘ፡ ያዜክረነ፡ ግፍዖ፨

ወድኅረ፡ እምኔሆሙ፡ ለነቢያት፡ መጽኡ፡ ሐዋርያቲሁ፡ ለኢየሱስ፡ ክርስቶስ፡ እምአቡነ፡ ጴጥሮስ፡ እስከ፡ አቡነ፡ ማቲያስ፨ ወእምአቡነ፡ ጳውሎስ፡ እስከ፡ ኵሎሙ፡ አርድእት፡ ወሊቃውንት፡ ባስልዮስ፡ ወጎርጎርዮስ፡ ወዮሐንስ፡ አፈ፡ ወርቅ፨ ወምስሌሆሙ፡ ደርገ፡ ከዊኖ፡ ዕሩየ፡ በሢመት፡ ወበሥልጣን፡ አቡነ፡ ጊዮርጊስ፡ ወከልኦሙ፡ ከመ፡ ኢይትአምኅዎ፡ ለዝ፡ መምህር፡ እንዘ፡ ያዜክሮሙ፡ ግፍዖ፨

ወእምድሬሆሙ፡ ለሐዋርያተ፡ እግዚእነ፡ መጽኡ፡ ሰማዕታቲሁ፡ ለልዑል፡ ቅዱስ፡ እስጢፋኖስ፡ ወንጉሠ፡ ሰማዕታት፡ ብፁዕ፡ ጊዮርጊስ፨ ወዘአንጾኪያ፡ ፋሲለደስ፡ ምስለ፡ ቴዎድሮስ፡ ወገላውዴዎስ፨ ወብፁዕ፡ ዮስጦስ፡ ወወልዱ፡ አቦሊ፡ ወቅዱስ፡ ፊቅጦር፡ ወመርቆሬዎስ፡ ወብፁዕ፡ ጴጥሮስ፡ ሊቀ፡ ጳጳሳት፡ ወተፍጻሜ፡ ሰማዕታት፨ ወኵሎሙ፡ ሕፃናተ፡ ገሊላ፡ እለ፡ ተክዕወ፡ ደሞሙ፡ በእንተ፡ ስምዓ፡ ጽድቅ፨ ወምስሌሆሙ፡ ከዊኖ፡ ዕሩየ፡ አባ፡ ጊዮርጊስ፡ በስን፡ ወበሞገስ፡ ወበአክሊለ፡ ስብሐት፡ ወከመ፡ ሕፃናት፡ ኅሩያን፡ ወተሠርግዎ፡ አልባስ፡ ወሶበ፡ ፈቀዱ፡ ከመ፡ ይትአምኅዎ፡ ከልኦሙ፡ አባ፡ ጊዮርጊስ፡ እንዘ፡ ያዜክር፡ ግፍዖ፨

ወእምዝ፡ መጽኡ፡ አበዊነ፡ ቅዱሳን፡ አባ፡ ጳውሊ፡ ወአባ፡ እንጦንዮስ፡ አባ፡ መዋርስ፡ ወአባ፡ ሲኖዳ፨ አባ፡ ኪሮስ፡ ወልደ፡ ንጉሥ፡ ወአባ፡ ብሶይ፡ ዘኀጸቦ፡ ለኢየሱስ፡ ዘምስለ፡ ኵሎሙ፡ መነኮሳት፡ እለ፡ ሀለዉ፡ በበአታት፡ ወእለ፡ በጾማዕታት፨ ወምስሌሆሙ፡ መጽአ፡ አባ፡ ጊዮርጊስ፡ ከዊኖ፡ ስርግወ፡ በንጽሕና፡ ወበቅድስና፡ አምሳለ፡ መላእክት፨ ወሶበ፡ ቀርበ፡ ዝኩ፡ መምህረ፡ ደብር፡ ከመ፡ ይትአምኆሙ፡ ለእሉ፡ መነኮሳት፡ አውሥኡ፡ ወይቤልዎ፡ ይትመኀፀነከ፡ ወልድነ፡ ጊዮርጊስ፡ እንዘ፡ ያዜክረነ፡ ግፍዖ፨

ወእምዝ፡ እምድኅረ፡ ኵሎሙ፡ መጽአት፡ እግዝእትነ፡ ቅድስት፡ ድንግል፡ በ፪፡ ማርያም፡ ወላዲተ፡ አምላክ፡ ወምስሌሃ፡ ኅቡረ፡ ሐና፡ ወኤልሳቤጥ፡ ምእመናኒሃ፨ ወኵሎን፡ ደናግል፡ ቅዱሳት፡ እለ፡ ማርያ፡ ወማርታ፡ ወማርያም፡ እመ፡ ቀለዮጳ፡ ወማርያም፡ ወሰሎሜ፡ ወማርያም፡ መግደላዊት፨ ወቅዱሳት፡ እለ፡ ሶፍያ፡ ወዮጶራቅስያ፡ ወእንጦልያ፡ ወታውክልያ፨ ወብፁዓት፡ እለ፡ በርባራ፡ ወዮልያና፡ ወእንባመሬና፨ ወብፅዕት፡ ቴክላ፡ እኅቱ፡ ለአባ፡ ኤሲ፨ ወበህየ፡ ሀለዋ፡ እምነ፡ ሔዋ፡ ወእምነ፡ እድና፡ እምነ፡ ባረካ፨ ወእምነ፡ ሳራ፡ ወርብቃ፡ ራሔል፡ ወልያ፡ ወዲና፡ ወዲቦራ፡ ወዮዲት፡ ዘምስለ፡ አስቴር፡ ወአስኔት፨ ወመጽአት፡ እግዝእትነ፡ ማርያም፡ እንዘ፡ ያአውድዋ፡ ወይኬልልዋ፡ ኵሎሙ፡ ማኅበረ፡ መላእክት፨ መጽአት፡ እግዝእትነ፡ ማርያም፡ እንዘ፡ ያአኵትዋ፡ ነቢያት፡ ወይባርክዋ፡ ሐዋርያት፨ ወያስተበፅዕዋ፡ ኵሎሙ፡ ማኅበረ፡ ጻድቃን፡ ወሰማዕት፨ ወአቡነ፡ ጊዮርጊስ፡ እንዘ፡ ይዜምር፡ ወያኃሊ፡ በቅድሜሃ፡ በአርጋኖነ፡ ውዳሴ፡ ወበዕንዚራ፡ ስብሐት፡ እስከ፡ ያነክሩ፡ እምዕበያ፡ ክብሩ፡ ኵሎሙ፡ ሠራዊተ፡ ሰማያት፨

ወበጺሖ፡ ውእቱ፡ መምህረ፡ ደብር፡ ሰገደ፡ ቅድሜሃ፡ ለእግዝእትነ፡ ቅድስት፡ ድንግል፡ በ፪፡ ማርያም፡ ወላዲተ፡ አምላክ፡ ወሶበ፡ ፈቀደ፡ ለተአምኆታ፡ አውሥአቶ፡ ወትቤሎ፡ ይትመኀፀነከ፡ ፍቁርየ፡ ጊዮርጊስ፡ እንዘ፡ ይብለከ፡ ገፉዕከኒ፡ ወፀዓልከኒ፨ ወባሕቱ፡ በከመ፡ አእመርኩ፡ አነ፡ ወጠየቁ፡ ኵሎ፡ ኅቡአቲሁ፡ ለጊዮርጊስ፡ እገብር፡ ሰላመ፡ ማእከሌከ፡ ወማእከሌሁ፨ ወእምዝ፡ ትቤሎ፡ ለጊዮርጊስ፡ ፍቁራ፨ ነዋ፡ ውእቱ፡ ዘትቤሎ፡ ገፍዓኒ፡ ወፀአለኒ፡ ወሐመየኒ፡ ዘምስለ፡ ደቂቁ፨ ወናሁ፡ አዘዝክዎ፡ በእንቲአከ፡ ከመ፡ ይፍዲከ፡ በሕቁ፡ ህየንተ፡ ዘሐመየከ፡ ወፀዓለከ፡ በኢያእምሮቱ፨ ወአዘዘቶ፡ ለውእቱ፡ መምህረ፡ ደብር፡ ከመ፡ ይትጋነይ፡ ሎቱ፡ ለአባ፡ ጊዮርጊስ፨ ወገብረት፡ እግዝእትነ፡ ቅድስት፡ ድንግል፡ በ፪፡ ማርያም፡ ወላዲተ፡ አምላክ፡ ሰላመ፡ ወፍቅረ፡ ማእከለ፡ ክልኤሆሙ፨ ወእምድኅረ፡ ዝንቱ፡ በትእዛዘ፡ እግዝእትነ፡ ማርያም፡ ተመይጠ፡ ውእቱ፡ መምህረ፡ ደብር፡ ኀበ፡ ዘትካት፡ ህላዌሁ፡ ወገብአ፡ ውስተ፡ መካኑ፡ ወአስተጋብኦሙ፡ ለኵሎሙ፡ ደቃውቂሁ፡ ወነገሮሙ፡ ኵሎ፡ ዘረከቦ፡ ሐዘነ፡ ወምንዳቤ፡ በሰማያት፡ በእንተ፡ ዘፀዓሎ፡ ወሐመዮ፡ ለአቡነ፡ ጊዮርጊስ፨ ወእምዝ፡ አዘዞሙ፡ ለኵሎሙ፡ ከመ፡ ይትቀነዩ፡ ሰዓታተ፡ ዚአሁ፡ ወመጻሕፍተ፡ ኵሎን፡ ድርሳናቲሁ፡ ኀበ፡ ዘተሐንጸ፡ ውስተ፡ ኵሉ፡ መካናቲሁ፨ ወውእቱኒ፡ መምህር፡ እምአሜሃ፡ አኀዘ፡ ከመ፡ ይትቀነይ፡ ሰዓታተ፡ ሌሊት፡ ወዘመዓልት፡ ወከመ፡ ያንብብ፡ መጽሐፈ፡ አቡነ፡ ጊዮርጊስ፡ ዘእንበለ፡ ጽርዓት፨ ወነበረ፡ እንዘ፡ ይሰብክ፡ ወይነግር፡ ውስተ፡ ኵሉ፡ በሐውርት፡ ከመ፡ ይእየ፡ በዓይኑ፡ ወዘከመ፡ ሰምዓ፡ በእዝኑ፡ ዕበዮ፡ ወክብሮ፡ ለአቡነ፡ ጊዮርጊስ፡ ዘተውህቦ፡ በሰማያት፨ ወዝንቱ፡ ኵሉ፡ ዘኮነ፡ ላዕለ፡ ውእቱ፡ መምህር፡ በእንተ፡ ኂሩቱ፡ ወሠናይቱ፡ ወበእንተ፡ ተአምሪሃ፡ ለእግዝእትነ፡ ቅድስት፡ ድንግል፡ በ፪፡ ማርያም፡ ወላዲተ፡ አምላክ፨

ጸሎታ፡ ወበረከታ፡ ወምሕረተ፡ ፍቁር፡ ወልዳ፡ የሀሉ፡ ምስሌነ፡ ለዓለመ፡ ዓለም፡ አሜን፨

>*ኦእግዝእትየ፡ ማርያም፡ ዘትሤአኒ፡ ብናሴ፡ ወትለብሲ፡ አሚረ፨*
>*ላዕለ፡ ዝኩ፡ መምህር፡ እንተ፡ ዘኮነኪ፡ መሥመረ፨*
>*ዘምስለ፡ ምእመንኪ፡ አባ፡ ጊዮርጊስ፡ ዘገበርኪ፡ ሎቱ፡ ሰላመ፡ ወፍቅረ፨*
>*ኦቅድስት፡ ወንጽሕት፡ ማርያም፡ እንተ፡ ዘአልብኪ፡ ነውረ፨*
>*ወሊተኒ፡ ለጽሙድኪ፡ እሴፈወኪ፡ ወትረ፨*
>*በኀይለ፡ ረድኤትኪ፡ አድከሚ፡ ዘዚአየ፡ መስተፃርረ፨*
>*ወበእንተ፡ ኪዳንኪ፡ አርፍቅኒ፡ ኀበ፡ ዘለኪ፡ ሀገረ፨*

----

A miracle of Our Lady, the holy twofold Virgin Mary, the Birth-giver of God. May her prayer and blessing and the mercy of her beloved son be with us unto ages of ages, amen.

The wondrous and amazing grace and mighty deed which Our Lady, the holy twofold Virgin Mary, the Birth-giver of God, performed for a certain priest who was beloved of her and her son, Our Lord and Saviour Jesus Christ.

There was a certain abbot of a monastery who was perfect in every good deed and in faith except that he opposed and rejected the hymns of our father Giyorgis and disdained those who served his *Liturgy of the Hours* or who read copies of his works. He would prevent them from reading them with the harsh threat that he would excommunicate them. He forbade every place from serving his *Liturgy of the Hours* or reading his books which had been revealed to him by the Lord and which are holy books, their titles being *The Book of Mystery* and *The Instrument of Praise*. Furthermore, regarding *The Book of Hours of the Night and the Day* and *The Gate of Light* and his many works concerning the Old and New Testaments which the Holy Spirit spoke to him, all these he abolished and forbade them from reading or chanting in all his proclamations. He also altered other things, reviling and blaspheming with a word of great rebuke he who was unable to respond. As the prophet says, "Do not boast or speak of great things; let no great thing come out of your mouth, for the Lord God is wise.[^1] The Lord has prepared His throne in Heaven and His kingdom reigns over all."[^2] Everything happened in this way as he was the abbot of the monastery.

So our father Giyorgis sought refuge from this oppression before God in heaven and before Our Lady, the holy twofold Virgin Mary, the Birth-giver of God, saying to Our Lady, "Look, O my Lady! As you know the secret things of my heart and you know if ... cutting of plants and leaves[^3] ....

Because of the oppression of our father Giyorgis, a command went out from her son, Jesus Christ, that they should swiftly seize that abbot. Then they seized the soul of that abbot suddenly, without anguish or pain, and brought it up as is the manner of ascension for the souls of the chosen saints. Immediately, angels of light arrived with the nine archangels in order to welcome the soul of that abbot

May her prayer and blessing and the mercy of her beloved son be with us unto ages of ages, amen.

>**
>**
>**
>**
>**
>**
>**

[^1]: 1 Kingdoms 2:3
[^2]: Psalm 102:19
[^3]: cf. Enoch 7
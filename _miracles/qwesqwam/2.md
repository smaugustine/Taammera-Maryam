---
title: Anthony
pemm: 225
clavis: 5210
people: [Anthony of Qusqam, Timothy of Alexandria (patriarch)]
---
ተአምሪሃ፡ ለእግዝእትነ፡ ቅድስት፡ ድንግል፡ በ፪ማርያም፡ ወላዲተ፡ አምላክ፨ ጸሎታ፡ ወበረከታ፡ ወምሕረተ፡ ፍቁር፡ ወልዳ፡ የሀሉ፡ ምስሌነ፡ ለዓለመ፡ ዓለም፡ አሜን፨

ይቤ፡ እንጦንስ፡ ዘደብረ፡ ቍስቋም፡ ዘርእየ፡ ርኢክዋ፡ ለእግዝእትነ፡ ቅድስት፡ ድንግል፡ በ፪ማርያም፡ ወላዲተ፡ አምላክ፨ ወይእቲ፡ ተዓውድ፡ ዓውዶ፡ ለሊቀ፡ ጳጳሳት፡ ወትኤምሮ፡ ትእምርተ፡ መካን፡ ከመ፡ ይፈጽማ፨ ወሰምዓ፡ ወለበወ፡ ኵሎ፡ ዘብህሎቶ፡ ድንግል፡ ለበትረ፡ ያርክ፤ ወውእቱ፡ እኍ፡ ተባደረ፡ ጽባሐ፡ ወቀርበ፡ ኀበ፡ ሊቀ፡ ጳጳሳት፡ ወአመሮ፡ ለጴጥሮስ፡ ዲያቆን፡ ኵሎ፡ ዘርእየ። ወይቤሎ፡ ኦእግዚእየ፡ አንቅሆ፡ ለአብ፡ ሊቀ፡ ጳጳሳት፨ እስመ፡ ውእቱ፡ ኮነ፡ ንውመ፡ ንዋመ፡ ዓቢየ፡ በእንተ፡ ዘርእየ፡ እምነ፡ ምሥጢር፡ ዘእግዝእትነ፡ ቅድስት፡ ድንግል፡ በ፪ማርያም፡ ወላዲተ፡ አምላክ፨ ወበጊዜሃ፡ ገብረ፡ ጸሎተ፡ ዐቢየ፡ ወባረኮ፡ ለእግዚአብሔር፡ ወሖርነ፡ ኀቤሁ፡ ኵልነ፡ ወተባረክነ፡ እምኔሁ፨ ወዝንቱ፡ እኍ፡ ዘርእየ፡ ዘንተ፡ ምሥጢረ፡ እምድንግል፡ መጽአ፡ ኀበ፡ አብ፡ ከመ፡ ይትባረክ፡ እምኔሁ፨ ስምዑ፡ ኦሕዝበ፡ ክርስቲያን፡ ደቂቀ፡ ወንጌል፡ እለ፡ ቅኑያን፡ በአሚነ፡ ወልዳ፡ ወበአሚነ፡ ዚአሃ፤ ዘከመ፡ አስተርአየቶ፡ ለእንጦንስ፡ ወአመረቶ፡ ለአባ፡ ጢሞቴዎስ፡ ሊቀ፡ ጳጳሳት፡ ዘከመ፡ የሐንጽ፡ ቤተ፡ ክርስቲያና፨ ወይእቲ፡ ትረድኦ፡ በእንተ፡ ሕንጸተ፡ ቤታ፡ ወተዓውድ፡ ዓውዶ፨ ወከማሁ፡ ታስተርኢ፡ ላቲ፡ ወትርድኦ፡ በመዋዕለ፡ ሕይወታ፡

ጸሎታ፡ ወበረከታ፡ ወምሕረተ፡ ፍቁር፡ ወልዳ፡ የሀሉ፡ ምስሌነ፡ ለዓለመ፡ ዓለም፡ አሜን፨

----

A miracle of Our Lady, the holy twofold Virgin Mary, the Birth-giver of God. May her prayer and blessing and the mercy of her beloved son be with us unto ages of ages, amen.

Anthony of Mount Qusqam said, “I am he who saw Our Lady, the holy twofold Virgin Mary, the Birth-giver of God. She went around the court of the Patriarch

May her prayer and blessing and the mercy of her beloved son be with us unto ages of ages, amen.
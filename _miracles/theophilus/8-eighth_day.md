---
title: Mary Tells Theophilus
pemm: 1-C
clavis: 5095
people: [Theophilus of Alexandria (patriarch)]
---
ተአምሪሃ፡ ለእግዝእትነ፡ ቅድስት፡ ድንግል፡ በ፪ማርያም፡ ወላዲተ፡ አምላክ፨ ጸሎታ፡ ወበረከታ፡ ወምሕረተ፡ ፍቁር፡ ወልዳ፡ የሀሉ፡ ምስሌነ፡ ለዓለመ፡ ዓለም፡ አሜን፨

ወእምድኅረ፡ አስተርአየቶ፡ እግዝእትነ፡ ቅድስት፡ ድንግል፡ በ፪፡ ማርያም፡ ወላዲተ፡ አምላክ፡ ሰቡዓ፡ መዋዕለ፡ በከመ፡ ትልው፡ ካዕበ፡ መጽአት፡ ሳምኒተ፨ በዕለተ፡ እኁድ፡ ጊዜ፡ መንፈቀ፡ ሌሊት፡ ን?ቢሁ፡ ወትቤሎ፡ ተንሥእ፡ ወንቃሕ፡ ወሰማዕ፡ ዘእነግረከ፡ ወኩን፨ ትጉሃ፡ ወአኮ፡ ወዝንጉዓ፡ ለለሰዓቱ፡ ወለለጊዜሁ፡ እስመ፡ ዘይእቲ፡ ሰዓት፡ ዘመጻእኩ፡ እንግርኪ፡ ተፈጸሚተ፡ ነገር፡ እምኵሉ፨ ንባብየ፡ እንተ፡ ኃላፊ፡ በእንተ፡ ሰደየትየ፡ ወእመ፡ ግብዓትነ፨ እምድረ፡ ግብጽ፡ ወኢትዮጵያ፨ ውስተ፡ ሀገረ፡ ገሊላ፡ እንተ፡ ስማ፡ ናዝሬት፡ ኀበ፡ ተሐፅነ፡ ፍቁር፡ ወልድየ፡ ኢየሱስ፡ ክርስቶስ፡ ናሁ፡ በጻሕነ፡ ቈላተ፡ ዮሳፍፕ፡ 

ወይእተ፡ ጊዜ፡ ጸልመ፡ ጸልመ፡ ፀሐይ፡ ወመጽአ፡ ጽልመት፡ ወይቤለኒ፡ ዮሴፍ፡ አነ፡ ፈቀድኩ፡ ንሑር፡ ውስተ፡ ሀገር፨ ወኢሰማዕከኒ፡ ወመጻዕነ፡ ውስተ፡ ዝንቱ፡ መካን፡ ወኮነ፡ ጽልመት፡

ወዘንተ፡ ብሂሎ፡ ጸልመ፡ ሌሊት፨ ወገሠጸኒ፡ ዮሴግ፡ ወይቤለኒ፡ አነ፡ ፈቀድኩ፡ ንሑር፡ ውስተ፡ ሀገር፡ ወኢሰማዕከኒ፨ ወመጻእነ፡ ውስተ፡ ዝንቱ፡ በድው፡ ወኮነ፡ ጽልመተ፡ ወኢነአምር፡ ኀበ፡ ነሐውር፨ ወባሕቱ፡ እግዚአብሔር፡ አድኃነነ፡ በምሕረቱ፨ ወእመ፡ አኮሰ፡ እምቀተሉነ፡ ፈያት፤ ወአክሞሰሰ፡ ፍቁር፡ ወልድየ፡ ውስተ፡ ገጸ፡ ዮሴፍ፡ ወይቤሎ፡ ኢትትናገራ፡ ለእምየ፡ አባ፨ ዝንቱ፡ ፈቃደ፡ አቡየ፡ ኄር፡ ውእቱ፡ ወእፌጽም፡ ኵሎ፡ ትስብእተ፨ ወአኮ፡ አንትሙ፡ ዘትኤዝዙኒ፡ አነ፡ እኤዝዝ፡ ኵሎ፡ ዓለመ፤ ወአነ፡ እወስደክሙ፡ ኀበ፡ ዘፈቀድኩ፤ ወዘንተ፡ ብሂሎ፡ ዐረግነ፡ ውስተ፡ ደብር፡ ወቦእነ፡ ውስተ፡ ዝንቱ፡ ቤት፡ ወአውረድክዎ፡ ለወልድየ፡ እምሕፅንየ፤ ወሶበ፡ ቆመ፡ በእገሪሁ፡ ቅዱሳት፡ ዲበ፡ ምድር፡ አንሥአ፡ እደዊሁ፨ ወበጊዜሃ፡ አብርሃ፡ ቤት፡ ከመ፡ ዘሠረቀ፡ ፀሐይ፨ ወአእኰትናሁ፡ ለእግዚአብሔር፡ ዘአድኃነነ፡ ወአብጽሐነ፡ እስከ፡ ዝንቱ፡ መካን፡ ወአድኃነነ፡ እምዓማፅያን፨ ወኃደርነ፡ ውስቴቱ፡ በፍሥሐ፡ እንዘ፡ ንባርኮ፡ ለእግዚአብሔር፡ ኵሎ፡ ኑኃ፡ ሌሊት፨ ወበጽባሕ፡ ረከብነ፡ ዓዘቅተ፡ ማይ፡ ወተፈሣሕነ፡ ከመ፡ ንስተይ፡ ወንሕፅብ፡ ሕፃነ፨ ወወሰድናሁ፡ ለሕፃን፡ ኀበ፡ ዐዘቅት፡ ወአውፅአ፡ አፅባዕቶ፡ ባረከ፡ ወመልአት፡ ማይ፨ ወበጊዜሃ፡ ከሠተ፡ አፉሁ፡ ወባረኮ፡ እንዘ፡ ይብል፡ ኩን፡ ጥዑመ፡ ውስተ፡ አፈ፡ ኵሉ፨ ወኩን፡ ከመ፡ ፈለገ፡ ብሔረ፡ ግብጽ፨ ወይሕየው፡ ኵሉ፡ ዘይትሐፀብ፡ እምኔሁ፡ በርትዕት፡ ሃይማኖት፡ እምኵሉ፡ ደዌ፡ ወሕማም፨ ወገባእነ፡ ውስተ፡ ቤት፡ ወነበርነ፡ ምስለ፡ ሕፃን፡ ወዮሴፍ፨ ወዖደት፡ ሰሎሜ፡ ውስተ፡ ቤት፡ ወረከበት፡ ፃሕለ፡ ወጽዋዓ፡ ዘከመ፡ አስተዳለው፡ ለነ፨ ወሰሎሜ፡ ዘልፈ፡ ተሐፅቦ፡ ለሕፃን፡ ወአነ፡ አጠብዎ፡ ሐሊበ፡ እምአጥባትየ፡ ወሲሰይነ፡ እምእግዚአብሔር፨ ወዘልፈ፡ እሬእዮሙ፡ ለመላእክት፨ ወሠራዊተ፡ ሰማይ፡ ይሰግዱ፡ ኀበ፡ እገሪሁ፡ ለፍቁር፡ ወልድየ፡ እንዘ፡ አጥባትየ፡ ውስተ፡ አፉሁ፨ ወይቤሉ፡ በበልሳናቲሆሙ፡ ቡሩክ፡ አንተ፡ እግዚኦ፡ ዘመጻእከ፡ በዝንቱ፡ ትሕትና፨ ከመ፡ ታሕይዎ፡ ለአዳም፡ ወለዘርኡ፡ እለ፡ ገብረቶሙ፡ እዴከ፡ በአርአያከ፡ ወበአምሳሊከ፨ ቡሩክ፡ ቃል፡ ቀዳማዊ፡ ዘወፅአ፡ እምአፉሁ፡ ለአኃዜ፡ ኵሉ፤ ወክብር፡ ለቅድስት፡ ድንግል፡ እንተ፡ ፃመወት፡ ምስሌከ፡ በልደትከ፨ ወእምዝ፡ ነበርነ፡ ወአዕረፍነ፡ እምፃማ፡ ዘረከበነ፨ ወይመጽኡ፡ መላእክት፡ ኀቤነ፡ ወይትለአኩነ፡ ወይሴአሉነ፨



በበልሳናቲሆሙ፨ ቡሩክ፡ አንተ፡ እግዚኦ፡ ዘመጻእከ፡ በዝንቱ፡ ትሕትና፡ ከመ፡ ታሕይዎ፡ ለአዳም፨ ወለዘርኡ፨ እንተ፡ ገብረቶሙ፡ እዴከ፡ በአርአያከ፡ ወበአምሳሊከ፡ ቡሩክ፡ አንተ፡ ቀዳማዊ፡ ወደኃራዊ፡ ቃል፨ ዘወፅአ፡ እምአፉሁ፡ ለአብ፡ አኃዜ፡ ኵሉ፡ ወክብር፡ ለቅድስት፡ ድንግል፡ እንተ፡ ፃመወተ፡ ምስሌከ፡ በሰደትከ፨ ወበልደትከ፡ ወእምዝ፡ ነበርነ፡ ወአስኒፍነ፡?አዕረፍነ እምፃማ፡ ዘረከብነ፡ ወይመጽኡ፡ መላእክት፡ ኀቤነ፡ ወይ? ለአቡነ፨ ወይሰአሉነ፡ ወይቤ፡ ነገረተኒ፡ ኵሎ፡ ዘኮነ፡ በዝየ፡

ተፈጸመ፡ ራእዩ፡ ለቴዎፍሎስ፡ ኦእግዝእትነ፡ ቅድስት፡ ድንግል፡ በ፪፡ ማርያም፡ ወላዲተ፡ አምላክ፡ በከመ፡ አስተርአይኪዮ፡ ወተናገርኪዮ፡ ለቴዎፍሎስ፡ ወአርአይኪዮ፡ እምድካመ፡ ሥጋ፡ ለቴዎፍሎስ፡ ሊቀ፡ ጳጳሳት፡ ከማሁ፡ አስተርእይዒነ፡

ጸሎታ፡ ወበረከታ፡ ወምሕረተ፡ ፍቁር፡ ወልዳ፡ የሀሉ፡ ምስሌነ፡ ለዓለመ፡ ዓለም፡ አሜን፨

----

A miracle of Our Lady, the holy twofold Virgin Mary, the Birth-giver of God. May her prayer and blessing and the mercy of her beloved son be with us unto ages of ages, amen.



May her prayer and blessing and the mercy of her beloved son be with us unto ages of ages, amen.